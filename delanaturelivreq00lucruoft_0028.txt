T. LVCRETI CARI
DE RERVM NATVRA

LIBER QVARTVS

Auia Pieridum peragro loca nullius ante
trita solo. quat integros accedere fontis
atque haurire, iuuatque nouos decerpere flores
insignemque meo capiti petere inde coronam
unde prius nulli uelarint tempora Musae 3
primum quod magnis doceo de rebus et artis
religionum animum nodis exsoluere pergo,
deinde quod obscura de re tam lucida pango
carmina, musaeo contingens cuncta lepore.
Id quoque enim non ab nulla ratione uidetur. 10
Nam ueluti pueris apsinthia taetra medentes
cum dare conantur, prius oras pocula circum
contingunt mellis dulci flauoque liquore,
ut puerorum aetas inprouida ludificetur
labrorum tenus, interea perpotet amarum 15
apsinthi laticem deceptaque non capiatur,
sed potius tali pacto recreata ualescat,
sic ego nunc, quoniam haec ratio plerumque uidetur
tristior esse quibus non est tractata, retroque
uolgus abhorret ab hac, uolui tibi suauiloquenti 20
carmine Pierio rationem exponere nostram
et quasi musaeo dulci contingere melle,
si tibi forte animum tali ratione tenere
uersibus in nostris possem, dum percipis omnem
naturam rerum ac persentis utilitatem. 25

ΟΕ

...-......-.--.-..—-—-—-——-—-———-—————-——————————-—

1-25 z: 1 926-950 uncinis inc-l. editores 7 animos Lactanti11s,116 8 pango

‚3¹1 ; panrlo OQ 11 111 ζ) corr. : ct OQ 16 apsinthii O absinthii Q : absinthi
() 1911 17 pactu Lachmann ε atacto OQ sacto OQ 1, 942 21 plerio OQ; ‘'s-
52x 357, 111, eos», 1026, 10311, 1060 (i pro 133 79, 582, 736, 824, 577, 929, 1200 (1 pro
i, etc. 21⁷) praesentis Q.

