ῑὲ

T. LYCRETI CARI. — DE RERVM NATVRA. LIBER QVARTVS

Quippe ubi nulla latens animai pars remaneret 925
in membris, cinere ut multa latet obrutus ignis,
dude reconflari sensus per membra repente
posset, ut ex igni caeco consurgere flamma ‘3

Sed quibus haec rebus nouitas confiat et unde
perturbari anima et corpus languescere possit, 930
expediam : tu fac ne uentis uerba profundam.
Principio externa corpus de parte necessumst,
aeriis quoniam uicinum tangitur auris,
tundier atque eius crebro pulsarier ictu3
proptereaque fere res omnes aut corio sunt 935
aut etiam conchis aut callo aut cortice tectae.
Interiorem etiam partem spirantibus aer
uerberat hic idem, cum ducitur atque reflatur.
Quare utrimque secus cum corpus uapulet, et cum
perueniant plagae per parua foramina nobis 940
corporis ad primas partis elementaque prima,
fit quasi paulatimnobis per membra ruina.
Conturbantur enim positurae principiorum
corporis atque animi. Fit uti pars inde animai
eiciatur e‘t introrsum pars abdita cedat, 945
pars etiam distracta per artus non queat esse
coniuncta inter se neque motu mutua fungi 2
inter enim saepit coetus natura uiasque3
ergo sensus abit mutatis motibus alte.
Et quoniam non est quasi quod suffulciat artus, 900
debile fit corpus languescuntque omnia membra,
bracchia palpebraeque cadunt, poplitesque cubanti
saepe tamen submittuntur uirisque resoluont.
Deinde cibum sequitur somnuS, quia, quae facit aer,
haec eadem cibus, in uenas dum diditur omnis, 955
efficit. Et multo sopor ille grauissimus exstat
quem satur aut lassus capias, quia plurima tum se
corpora conturbant magno contusa labore.
Fit ratione eadem coniectus partim animai
altior, atque foras eiectus largior eius, 900
et diuisior inter se ac distractior intust.

Et quo quisque fere studio deuinctus adhaeret
aut quibus in rebus multum sumus ante morati

 

928 posset Lachm. : possit OQ 929 couliat Pons. : conflat OQ 944
animai Q (forr. z anima OQ, idem 959 915 eiciatur Lamb. z eliciatur OQ 959
parlim Lac-lim. : parte OQ 961 intust Bailey: intus OQ : in test Munr. ε actus

Lavi» m.

