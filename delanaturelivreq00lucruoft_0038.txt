30

Τ. LVCRETI CARI. -·- DE RERVM NATVRA. LIBER QVARTVS ⁷

temporis in puncto rerum simulacra ferantur
multa modis multis in cunctas undique partis ; 165
quandoquidem speculum quocumque obuertimus oris,
res ibi res⁸pondent simili forma atque colore.
Praeterea modo cum fuerit liquidissima caeli
tempestas, perquam subito fit turbida foede,
undique uti tenebras omnis Acherunta rearis 170
liquisse et magnas caeli complesse cauernas‚
usque adeo taetra nimborum nocte coorta
impendent atrae Formidinis ora superne 3
quorum quantula pars sit imago dicere nemost
qui possit neque eam rationem reddere dictis. 175

Nunc age, quam celeri motu simulacra ferantur
et quae mobilitas ollis tranantibus auras
reddita sit, longo spatio ut breuis hora teratur,
in quem quaeque locum diuerso numine tendunt,
suauidicis potius quam multis uersibus edam ; 180
paruos ut est cycni melior canor, ille gruum quam
clamor in aetheriis dispersus nubibus austri.

Principio persaepe leuis res atque minutis
corporibus factas celeris licet esse uidere.
In quo iam genere est solis lux et uapor eius, 485
propterea quia sunt e primis facta minutis,
quae quasi cuduntur perque aeris interuallum
non dubitant transire sequenti concita plaga.
Suppeditatur enim confestim lumine lumen,
et quasi protelo stimulatur fulgere fulgur. 190
Quapropter simulacra pari ratione necessest
inmemorabile per spatium transcurrere posse
temporis in puncto, primum quod paruola causa
est procul a tergo quae prouehat atque propellat,
quod superest, ubi tam uolucri leuitate ferantur 3 195
deinde quod usque adeo textura praedita rara
mittuntur, facile ut quasuis penetrare queant res
et quasi permanare per aeris interuallum.
Praeterea si, quae penitus corpuscula rerum
ex altoque foras mittuntur, solis uti lux 200
ac uapor, haec puncto cernuntur lapsa dici
per totum caeli spatium diffundere sese,

166 oris om. Ο 166 obuertimus, omnis (z omncs> Res Cartault coll. 242

1ῗῖ ἰὺΙῐ Ο : sibi Q Lachm. Giuss. 178 teratur I’onl. : seratur OQ 179 tendunt
Ama ). ; tondit (ΙΨ

