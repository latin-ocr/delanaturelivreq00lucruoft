78 T. mmmm 000. —- DE RERVM NATVRA. mssER QVARTVS

Quod simul atque suis eiectum sedibus exit,
per membra atque artus decedit corpore toto
1010οᾶ conueniens neruorum certa, cietque
continuo partis genitalis corporis ipsas.

Inritata tument loca semine, fitque uoluntas ’ 1045
eicere id quo se contendit dira lubido,

idque petit corpus, mens unde est saucia amore. 1048
Namque omnes plerumque cadunt in uolnus, et illam
emicat in partem sanguis unde icimur ictu, 1050

et si comminus est, hostem ruber occupat umor.
Sic igitur Veneris qui telis accipit ictus,
siue puer membris muliebribus hunc iaculatur,
seu mulier toto iactans e corpore amorem,
unde feritur, eo tendit gestitque coire '1055
et iacere umorem in corpus de corpore ductum :
namque uoluptatem praesagit muta cupido,

Haec Venus est nobis 3 hinc autemst nomen amoris,
hinc illaec primum Veneris dulcedinis in cor
stillauit gutta et successit frigida cura. 1060
Nam si abest quod ames, praesto simulacra tamen sunt
illius, et nomen dulce obuersatur ad auris.
Sed fugitare decet simulacra, et pabula amoris
absterrere sibi, atque alio conuertere mentem,
et iacere umorem conlectum in corpora quaeque, 1065
nec retinere, semel conuersum unius amore,
et seruare sibi curam certumque dolorem.
Vlcus enim uiuescit et inueterascit alendo⁷
inque dies gliscit furor atque aerumna gmuescst,
si non prima nouis conturbes uolnera plagis, 1070
uolgiuagaque uagus Venere ante recentia cureS,
aut alio possis animi traducere motus.

Nec Veneris fructu caret is qui uitat amorem,
sed potius quac sunt sine poena commoda sumit.
Nam certe purast sanis magis inde uoluptas 1075
quam miseris. Etenim potiundi tempore in ipso
fluctuat incertis erroribus ardor amantum,
nec constat quid primum oculis manibusque fruantur.
Quod petiere, premunt arte faciuntque dolorem

corporiS, et dentes inlidunt saepe labellis, 1080
10ἱῖ μ 1034 secl. editores 1057 mula Ο ; multa (J 1059 illaec t) corr. ε illc
l) : illa Q 1001 munstlmt ames: aues Laclam. 1065 conlectum Junt.:

coniectum OQ 1063 ulcus O corr. t uicus OQ

